# Závěrečný projekt

Kurz máš již za sebou a přišel čas na závěrečný projekt, ten je dobrovolný. Záleží jen na tobě, zda se chceš dále vzdělávat, v rámci kurzu využít možností koučů a posunout se ještě o kus dál. Naprogramuj vlastní závěrečný projekt s využitím svých nově získaných znalostí na téma tvého výběru.

Možné směry projektu
- datová analýza
- lexikální analýza
- počítačová hra
- pokročilý algoritmus
- práce s open API / vlastní web API
- web scraping aplikace
- webová aplikace

Možností je spousta a fantazii se meze nekladou. Směry můžeš i kombinovat a mít např. aplikaci, co zpracuje data z webu (scraping) zanalyzuje je, vytvoří grafy (datová analýza) a zobrazí jako vlastní webovou stránku (web app).

Závěrečný projekt je nejen zakončením kurzu, ale může velmi dobře posloužit při pohovoru do zaměstnání. Tvůj budoucí zaměstnavatel chce vidět, jak vypadá tvůj kód. Některé firmy posílají zadání úkolu k vypracování, jiné si rádi prohlédnout tvojí práci. V každém případě ti tvůj vlastní projekt přidá plusové body. Proto si **vyber téma, které je ti blízké a chtěla by ses mu dále věnovat**.

Základní znalosti si získala na kurzu, ale o svém vybraném tématu si budeš muset něco nastudovat i sama. Projektem nemáš jen ukázat, že jsi zvládla pochopit látku kurzu, ale že se dokážeš sama dále vzdělávat a řešit složitější problémy.

## Kouč tvého projektu
S projektem ti nemusí pomáhat kouč, který ti pomáhal celý semestr. Každý z koučů je dobrý v něčem jiném, takže by bylo dobré využít jeho znalostí a vedení v jeho specializaci. Podle toho, co si vybereš za téma, tak pak napiš příslušnému kouči.

##### Alby
Konzole tě moc nebaví, raději pracuješ s grafikou a moderní interaktivními aplikacemi?
Web v Djangu je pro to ideální a těžko najít v našem týmu někoho lepšího než Alby.

##### Milan
Ráda šetříš čas automatizací, pracuješ s daty a analyzuješ?
Pak zkus Milana, který má v téhle oblasti zkušenosti z praxe a může ti pomoct při scrapingu webů, datovou analýzou a vývojem automatizačních nástrojů.

##### Patrik
Zajímají tě databáze, API a co se děje na pozadí webu ale ne UI?
Radši by si vystavovala endpointy a vracela JSONy než řešila formátování testu a barvičky?
Patrik tě rád dovede až k práci backend vývojářky.

##### Přema
Pokud ráda zkoumáš problémy do hloubky a chceš si vyzkoušet například analyzovat jazyk nebo vytvořit vlastní?
Přema se tímto rád baví taky a bude ti dobrým pomocníkem. Dále pomůže v optimalizaci řešení složitějších problémů.

##### Zdeněk
Líbila se ti Flasková aplikace, ale přišla ti moc nudná, když vracela jen text?
Jestli by tě bavilo jí obarvit a rozhýbat, tak napiš Zdeňkovi.
Sám obarvil a rozhýbal několik webových aplikací, takže ti s roky zkušeností bude dobrým koučem.
Dokáže pomoci s i automatickým testováním pomocí Sellenia.

## Formální požadavky na závěrečný projekt
Téma práce je čistě na tobě, ale po technické a formální stránce by projekt měl splňovat určitá kritéria.

### OOP
Použij třídy a principy OOP. Téměř vždy se dá najít jejich vhodné využití a jejich znalost se v dnešní době mezi programátory považuje za samozřejmost.

### Angličtina
Angličtina je pro programátora taková samozřejmost jako to, že umí používat klávesnici a myš. Ukaž je jí ovládáš a že zvládáš nejen anglická slovíčka, ale i smysluplně pojmenovávat [proměnné](https://medium.com/@dasagrivamanu/python-naming-conventions-the-10-points-you-should-know-149a9aa9f8c7).

### Dokumentace
Psaní dokumentace by měla být další samozřejmost. Pomůže to lidem, kteří budou číst tvůj kód, pomůže to i tobě, až ho za pár let uvidíš a budeš přemýšlet, co dělá. Komentář by měl být vysvětlující, ne popisný - měl by říkat, proč kód něco dělá, ne popisovat co dělá. Jak na to najdeš [zde](https://realpython.com/documenting-python-code/).

### Testy
Psaní testů se může zdát jako nutné zlo. Zachránilo ale už spoustu kritických chyb před tím než mohly něco pokazit na produkci. Je dobré ukázat, že je umíš napsat a rozumíš jejich důležitosti.

### PEP8
Každá firma může mít vlastní tzv. code style, podle kterého formátuje kód. Všichni ale znají a ctí PEP8 jako základní formu formátování pythonního kódu.

## Odevzdání a prezentace

Na projekt si udělej nový repositář na [GitHubu](https://github.com). Zkus se vyhnout commit messages ve stylu `done`, `fixed bug` a podobně. Na hezkých a dobře vysvětlující **commit messages** záleží víc než si myslíš. Společně s kvalitní dokumentací pomáhají ostatním vývojářům a tobě v budoucnu se nezamotat v nic neříkajícím kódu bez vysvětlení. Jak psát hezké commit messages najdeš [zde](https://chris.beams.io/posts/git-commit/).

Doufám, že si práci na závěrečném projektu užiješ a budeme se těšit na jeho prezentaci na konci ledna 2023 v 18h klasicky v Nekavárně, bude upřesněno na poslední hodině.
