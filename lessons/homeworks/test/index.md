# Domácí projekty

Přepiš program na kontrolu rodného čísla pomocí `try`/`except` bloků tam, kde to dává smysl. Cílem úkolu je, aby program nikdy neskončil výjimkou, ale vypsal hlášku, v případě že zadané rodné číslo není validní. V tom případě je také zbytečné vykonávat další funkce na kontrolu dělitelnosti a zjištění data narození a pohlaví.
V zadání není explicitně napsáno, co máte upravit, protože každá jste s úkolem poprala jinak a nemáte stejný kód, jako například u piškvorek. Navíc v nějaké práci nemusíte dostat úkol zadaný téměř do posledního řádku kódu, ale musíte se nad ním samy zamyslet, jak ho vypracovat a jak ho pak vylepšit. Proto použijte `try`/`except` bloky v místech, kde vy sami si myslíte, že budou podle vás dávat smysl.

K rodnému číslu nám taky pošlete testy, které napíšete na piškvorky. Tj [úkol 1 z pdf](https://pyladies.cz/v1/s005-modules/handout/handout5.pdf). Před tím je velmi vhodné udělat nejdřív úkol 0, jinak ty testy ani nenapíšete.

Jako poslední věc se budeme těšit, až nám odevzdáte [úkol 6 z PDF - hangman](https://pyladies.cz/v1/s005-modules/handout/handout5.pdf).

# Bonusy

[The ultimate junior developer survival guide](https://dev.to/httpspauline/the-ultimate-junior-web-developer-survival-guide-part-1-8di) obsahuje rady jak se správně ptát, jak psát dobrý kód, jak se učit a taky jak se z toho někdy nezbláznit.

Minulou lekcí jsme dokončili "jednoduché" programování, kdy váš kód byl jeden skript, který zpracovával příkazy shora dolů a občas si zavolal nějakou funkci, kterou jste nadefinovaly předtím. Od příští hodiny už se pustíme do pořádného programování.
Budeme se učit o třídách, objektech a objektově orientovaném programování. Přesuneme se do angličtiny a už nebudeme psát kód česky. A taky ho začneme psát hezky. Začneme do vás vyžadovat psaní kódu podle [PEP8](https://www.python.org/dev/peps/pep-0008/), což je takový styleguide, jak psát hezký python.

Protože vás nechceme jenom učit, jak psát kód, ale chceme vás naučit i správně přemýšlet, tady je odkaz na článek [The 5 Problem-Solving Skills of Great Software Developers](https://dev.to/lpasqualis/the-5-problem-solving-skills-of-great-software-developers-4e6?fbclid=IwAR1237cIJahWGOTGCSFL3zNqVrdqQVppwczzY9QRCf0rsTy-eo6rtZ7hRtw). Je trochu delší, ale je velmi dobře napsaný.
